---
layout: vegan
category: recipes
title: "Kaju Yoğurdu"
eng: "Cashew Yogurt"
tag: "yogurt"
published: false
---

Malzemeler:

- 1 bardak dolusu çiğ kaju
- su
- tuz
- limon suyu (1 ya da 2 adet limon - tercihe bağlı)

Yapılışı:

- Kajuyu suda ıslatın ve yumuşaması için bekleyin.
- Yumuşamış kajunun suyunu bir süzgeç yardımıyla süzün ve temiz suda iyice yıkayın.
- Limon suyunu hazırlayın.
- Kajuyu ve limon suyunu blenderın haznesine alın. Kajunun üstünü hafifçe kapatacak kadar su ekleyin.
- Tuz miktarını ayarlayın. (tercihe bağlı - 1 bardak kaju için 1 çay kaşığı gibi)
- blenderı önce yavaş ayarda, sonra hızlı ayarda çalıştırarak bu karışımı çekin.
- Yoğurdunuzun kıvamını ve tuz - limon oranını kontrol edin. Gerekirse su ekleyin.
- Yoğurdunuzu bir kaba alarak servis edebilirsiniz.

Notlar:

- Kajuyu soğuk suda ıslatırsanız yumuşaması 2-3 saat alacaktır. Zaman kısıtınız varsa, sıcak su kullanarak bu süreyi 1 saate indirebilirsiniz.
- Daha ekşimsi bir yoğurt için daha fazla limon suyu ekleyin.
- Blenderınız ne kadar güçlüyse kajunun parçalanması o denli kolay olacaktır. (Veganlar için min 1000 w gücünde bir blender oldukça pratik kullanım sağlar.)
- Yoğurdunuzu buzdolabında 3-4 güne dek saklayabilirsiniz. Eğer sulanma olursa servis etmeden önce karıştırın.
- Yoğurdu blenderdan aldıktan sonra blenderın içinde az bir kısmını bırakarak üzerine daha fazla su ekleyebilir ve gene blenderınız yardımı ile ayrana dönüştürebilirsiniz.

<i>Afiyet olsun!</i>
